<p><b>18. marts 2020</b></p>

<p>Jeg vil gøre alt for at slippe af med den fejldiagnose, der har lagt min tilværelse i ruiner. Psykiaterne har for længe modtaget materiale, der direkte modsiger fejldiagnosen, og mine pårørende har også forklaret at de aldrig har oplevet mig psykotisk, paranoid eller bare mærkelig. </p>

<p>Det ignorerer psykiaterne og desværre, selv om de dels har pligt til at rette helbredsmæssige fejloplysninger, og dels har erkendt at jeg ikke er psykotisk. Derfor må jeg nu selv kæmpe videre, for med dén fejldiagnose (kronisk, vedvarende paranoid psykose) har jeg som læge ingen alternativer end at den fjernes.</p>

<p>Aktuelle tiltag: Når psykiaterne ikke kan eller gider forklare og begrunde en diagnose, vælger de typisk at skrive noget i stil med: "Patienten er tankeforstyrret og udviser tegn på privat logik, og er dermed psykotisk." Da jeg selv har arbejdet som medicinstuderende og læge (men selvfølgelig ikke speciallæge, for guds skyld) i rigtigt mange timer på flere psykiatriske afdelinger, kender jeg alle fiduser og tricks, som kun har ét formål, nemlig at gøre tilværelsen lettere for psykiateren.</p>

<p>Den rigtige måde at skrive en journal på er, at begrunde og forklare de symptomer patienten udviser, som gør at vedkommende er tankeforstyrret. Den praksis jeg i mit forløb har oplevet er udelukkende den, at man eksempelvis siger jeg er tankeforstyrret og derfor psykotisk, men når jeg spørger hvordan det kommer til udtryk i min adfærd, hvad jeg siger og gøre, så kan ingen begrunde deres påstand. På psykiatrisk afdelingen i Glostrup fandt jeg ud af at min faste psykiater, "Den fremtrædende psykiater", højest brugte 5 - 7 minutter én gang ugentligt eller hver fjortende dag. Udover det, så hun intet til mig, fordi hun ikke var på afdelingen. Personalet derimod havde observeret mig døgnet rundt, og da mine pårørende og jeg læste hvad de havde skrevet om mig efter 100 dages tvangsindlæggelse, læste vi at ingen på noget tidspunkt havde skrevet at jeg fremstod paranoid og psykotisk. Faktisk var jeg "bemærkelsesvis upåfaldende", altså normal på alle planer og fungerede fint og klarede mig selv. Jeg lærte lynhurtigt at "Den fremtrædende psykiater" konsekvent ikke lyttede til mig, og selv noget helt andet i journalen end det, der faktisk var foregået under den få minutter lange samtale. Hun kunne ikke begrunde hvorfor hun mente jeg var "meget, meget syg" og "alvorligt syg", men henviste til hvad andre, herunder "Den praktiserende læge" og Retslægerådet havde skrevet. Det var farligt for mig, at mine egne og mine pårørendes oplysninger aldrig blev noteret, for "Den fremtrædende psykiater" ville tvangsmedicinere mig, for det havde Retslægerådet jo skrevet at jeg skulle. Medicinen hun ville tvinge i mig på daglig basis med fysisk fastholdelse og indsprøjtning, var og er livsfarlig på kort og lang sigt, så det måtte ikke ske. Jeg måtte have mine argumenter i journalen, så jeg kunne påklage "Den fremtrædende psykiaters" påtænkte overgreb.</p>

<p>Til min store overraskelse fandt jeg ud af, at jeg kunne få indscannet dokumenter i min journal. Som jeg selv havde skrevet. Det havde jeg aldrig hørt om før, men det benyttede jeg mig flittigt at. "Den fremtrædende psykiater" forholdt sig slet ikke til hvad jeg skrev til hende, men det var heller ikke det vigtigste. Hun forklarede, at mine "breve var fulde af neologismer, vrangforestillinger og bar præg af at jeg var svært tankeforstyrret". Da jeg fik mine pårørende til at læse alt jeg havde skrevet igennem, vidste jeg at det ikke passede. "Den fremtrædende psykiater" kunne heller ikke vise mig ét eneste eksempel på hendes påstand. Jeg gennemlæste alt, hun havde modtaget, og udover tre stavefejl, havde jeg ikke skrevet noget unormalt.</p>

<p>"Den fremtrædende psykiater" nægtede simpelthen at forklare mig, hvordan det kom sig til udtryk, at jeg skulle være sindssyg og at tvangsmedicinering var påkrævet. Jeg spurgte hende til hver samtale, men det bevirkede kun at hun blev vred, og påstod at det havde hun fortalt mig tidligere, hvilket hun ikke havde. Hun ville ikke gentage sig selv. Det sagde hun også til en samtale, hvor jeg havde en ven med, som optog det hele. </p>

<p>På en seddel på gangen til afdelingen hang der ellers en seddel, hvor der stod at patienten til hver en tid have krav på at få sin behandlingsplan og diagnose forklaret af en psykiater, men den regel (eller lov) gjaldt åbenbart ikke, når man var “en fremtrædende psykiater”. </p>

<p>"Den fremtrædende psykiater" var ikke den første psykiater, der mente jeg var “tankeforstyrret og dermed psykotisk”, uden dog at kunne forklare, hvordan det kom sig til udtryk hos mig. Det skyldes formentligt at det, de skrev og sagde ikke passede. Psykiater LBJ gad ikke engang forsøge at opdigte en forklaring. Som man selv kan høre på mine optagelser, siger han gang på gang, at det var noget han “kunne mærke”, “mene”, “fornemme” eller “føle”. Før LBJ dermed bevidste, at psykiatri ikke er et rigtigt lægevidenskabeligt speciale, gjorde psykiater TT det. Men jeg havde desværre ikke mulighed for at optage TT.</p>

<p>En ven, der er chefredaktør på ét af landets mest populære online-nyhedsmedier, fortale mig i løbet af min tvangsindlæggelse, at han på daglig basis modtog mails fra mennesker, der bar præg af, at forfatteren var dybt psykotisk, og han havde læst alt jeg havde givet til "Den fremtrædende psykiater" igennem; han kunne slet ikke forstå, hvordan "Den fremtrædende psykiater" kunne mene at mine breve til hende (i virkeligheden til journalen) indeholdt noget som helst der havde med tankeforstyrrelser, neologismer eller vrangforestillinger at gøre. Han vidste jo hvordan psykotiske mennesker formulerede sig skriftligt.</p>

<p>Ved et besøg på afdelingen viste han mig nogle mails fra en person, han i kraft af sit virke som chefredaktør, havde modtaget fra en person igennem en længere periode. Personen bag disse mails mente min ven godt kunne passe på "Den fremtrædende psykiater" beskrivelse af mine til hende, som altså var helt normale i form og indhold. Det undrede min ven en hel del, for han vidste godt, at "Den fremtrædende psykiater" ville tvangsmedicinere mig, og at hun i den sammenhæng bruge mine breve som argument - og jeg kunne supplere med at fortælle ham, at hun ville have held med det, fordi ingen, som jeg ville påklage tvangsmedicineringen til, gad at bruge mere end et minut på at læse det, jeg havde skrevet.

"Den fremtrædende psykiater", havde planlagt et møde med deltagelse af to psykiatere (en yngre mandlig psykiater, J, og "Klinikchefen") foruden hende selv, samt indkaldt min bistandsværge, så han kunne bevidne påbegyndelse af tvangsmedicineringsprocessen. 

Desværre for "Den fremtrædende psykiater", der troede hun bare skulle hurtigt ind, flankeret af to kolleger, og fortælle mig om hendes påbegyndelse af tvangen, var fornævnte ven til stede som bisidder.

Min ven, der er uddannet journalist og ikke har nogen særlig viden om faget psykiatri eller psykiatriloven, formåede at sætte både "Den fremtrædende psykiater" og "Klinikchefen" på plads i en grad at agendaen gik fra tvangsmedicinering af mig til psykologsamtaler. Som "Klinikchefen" sagde, så “skal vi jo behandle dig [med tvang] for det siger Retslægerådet, men psykoterapi er jo også en behandlingsform, så vi dropper at medicinere dig og så taler du med psykologen [“Tourette”] i stedet”. Det kunne jeg selvfølgelig godt acceptere. Men dét, der skete til mødet, var fuldstændigt uhørt og bizart. Min ven førte ordet, og han vandt over to af de mest fremtrædende og indflydelsesrige psykiatere i Danmark, alene ved at være langt mere intelligent end dem. De vidste på forhånd at han ville deltage, og de undervurderede ham, og - især - overvurderede de sig selv. Tre psykiatere, som regnede med at kunne intimidere min ven og jeg i deres ignorante magtarrogance, men det endte med at de blev ydmyget så eftertrykkeligt, at jeg aldrig har oplevet noget lignende. Min ven nævnte i øvrigt på intet tidspunkt, at han ville skrive negativt om dem på sit online-medie, det handlede ikke om pression, men om noget helt andet. </p>

<p>Det er et faktum at min ven til det møde reddede mit liv. Det skriver jeg om senere. Min bistandsværge (K) var tavs under hele mødet, og helt ubrugelig. Det demonstrerede han også ved senere lejligheder, som jeg ligeledes skal redegøre for.</p>

<p>Mødet blev naturligvis optaget, selv om "Den fremtrædende psykiater" sagde det var ulovligt. Men jeg havde også en ven, der er jurist (med en bror og en far der er advokater, som backup), som kontaktede Region Hovedstaden, og dermed hendes chefer. Det endte med at "Den fremtrædende psykiater" blev kontaktet af hospitalets advokat, der irettesatte hende, og forklarede hende - og det jeg skriver nu, er udelukkende min fortolkning - at hun beklageligvis ikke stod over dansk lov (apropos storhedsvanvid, ikke sandt?).</p>

<p>Vi måtte altså godt optage, det gjorde vi, og jeg beder til at de optagelser kommer frem. De færreste i den situation jeg var i, er så heldige at have så hardcore venner som jeg, og de bliver udsat for uberettigede overgreb, hvilket sikkert sker hver dag på landets psykiatriske hospitaler. Det skal det ikke, og det er i høj grad derfor jeg skriver om mine oplevelser, i håbet om at psykiaternes magtmisbrug bliver stoppet.</p>

<p>Jeg vender tilbage til mødet senere.</p>

<p>Jeg er resten af mit liv underlagt en latent trussel om tvangsindlæggelse og tvangsmedicinering for petitesser eller hvis psykiateren har en dårlig dag. Dertil kommer den svært stigmatiserende fejldiagnose, som man nægter at slette, selvom man samtidig erkender at den ikke passer. Det er uholdbart. Jeg burde flygte til udlandet, og jeg ville gøre det i skrivende stund, hvis jeg havde ressourcerne til det.</p>

<p>Det eneste jeg kan gøre, er at fremlægge min dokumentation, og fortsætte med at dokumentere alt jeg oplever i den psykiatriske system. Det samme gælder i forhold til Københavns Vestegns Politi, og alle andre, som set stort på min patient- og retssikkerhed, og behandler mig som affald.</p>

<p>Jeg starter med at skrive om fænomenet “tankeforstyrrelser” og hvordan mange psykiatere misbruger begrebet, primært til at lette deres egen hverdag pga. banal mental dovenskab. Da jeg qua min sociale situation har så få ressourcer, fremlægger jeg hvad jeg skriver gradvist. Ideelt skulle alt udgives på én gang, men sådan er virkeligheden ikke for mig. </p>

<p>"Den fremtrædende psykiater" påstod at brevene, jeg gav hende under en tvangsindlæggelse i perioden 2019 - 2020 viste, at jeg var psykotisk og skulle tvangsmedicineres. Hun påstod at jeg i brevene udviste tankeforstyrrelser, neologismer og vrangforestillinger. Jeg fremlægger alle mine breve til hende på denne hjemmeside.</p>

<p>Mine breve sammenligner jeg med mails fra en person, der udviser ovenstående tegn på psykose i en grad, så man ikke er i tvivl. Jeg ved af erfaring af det, jeg aktuelt skriver på Facebook (faktisk alt jeg foretager mig) af enkelte personer opfattes som tegn på psykose, dvs. sindssyge.</p>

<p>Jeg bliver nødt til at vise omverdenen at det ikke er korrekt. Det skyldes ikke rethaveri eller forfængelighed, men en fejldiagnose, der har afstedkommet, at jeg er underlagt en livslang trussel om tvangsindlæggelse og tvangsmedicinering med skadelig medicin hvis bare en psykiater føler for det. Det kan jeg ikke leve med. Jeg må derfor berigtige det, som fejlagtigt er anført i min journal.</p>

<p>Det vil jeg gøre ud fra nedenstående disposition:</p>



Kort om tankeforstyrrelser, neologismer og vrangforestillinger i relation til psykosebegrebet.
Fremlægggelse af hvor psykose eller en tilsvarende tilstand kan komme til udtryk skriftligt. Der er ovennævnte persons mails jeg har anonymiseret og fremlægger.
Fremlæggelse af mine breve til "Den fremtrædende psykiater", som hun mener er udtryk for psykose, og at jeg er “meget, meget syg” og “alvorligt syg”.
En sammenligning af mine breve og “R”s mails. 
Konklusion: Havde "Den fremtrædende psykiater" ret i at mine breve til hende (altså reelt set til journalen) er udtryk for at jeg er psykotisk og at de er berettiger tvang med farlig medicin?


<p>Jeg skal til slut huske at nævne, at jeg har forberedt mig særdeles grundigt denne gang. Det er ligegyldigt om denne hjemmeside bliver lukket, der kommer en ny op et par minutter efter. </p>





