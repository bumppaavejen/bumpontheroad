Personlighedsforstyrrelserne er vanskeligere at afgrænse end de øvrige psykiatriske lidelser [som i forvejen er vanskelige at afgrænse fra hinanden, og med mellemrum undgår, og nye opfindes]. Det skyldes den glidende overgang til normale personlighedstræk. Det betyder, at det også er vanskeligt at finde valide grænser mellem de forskellige personlighedsdiagnoser. 

Ved visse personlighedsvarianter har man diskuteret, om de var velafgrænsede nok og tilstrækkeligt stabile til at kunne indgå som diagnoser i ICD-10 [den "opskriftsbog" over psykiske lidelser vi officielt fortsat anvender i Danmark]. To diagnoser, som indgår i DSM-IV [den amerikanske variant af "opskriftsbogen"], men som ikke forekommer som selvstændige personlighedsdiagnoser i ICD-10 fortjener omtale. Det drejer sig om den narcissistiske og den passivt aggressive personlighedsafvigelse. 

Hovedtrækkene ved disse tilstande skal nævnes her, fordi de ofte beskrives i den internationale litteratur.

Den narcissistiske personlighedsstruktur

Den narcissistiske personlighedsstruktur er beskrevet meget indgående i amerikansk psykoterapeutisk litteratur. Betegnelsen er ofte anvendt om personer, der har en ”borderline-lignende” personlighedsstruktur, men som har så mange psykiske ressourcer og talenter, at de er i stand til at skjule deres personlighedsmæssige skrøbelighed.

Det centrale ved tilstanden er en grandiøs identitetsoplevelse. Narcissistiske personer oplever sig selv som noget specielt og mener derfor også, at de skal behandles specielt positivt.

De ønsker berømmelse og rigdom, og bliver rasende hvis nogen står i vejen for dem eller kritiserer dem. De berragter sig selv som det selvfølgelige centrum, og har slet ikke energi eller evner til at sætte sig ind i andres situation. De har ingen empatiske evner. Da de

Basisbog i psykiatri. Poulsen H D,  Lolk A, Simonsen E et al. 2010. Munksgård Danmark.
